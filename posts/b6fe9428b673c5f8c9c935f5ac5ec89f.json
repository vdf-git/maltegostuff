{"subject": "Zindagi khinch gayi mujh se tere aabroo ki tarha", "text": "Zindagi khinch gayi mujh se tere aabroo ki tarha\napney he khoon ka pyasa hon lab jou_n ki tarha\n\nWoh sitara jo mere naam se mansoob hua\ndeda-e-shab main ek aakhri aansoo ki tarha\n\nShola-e-Soz daro'n sard hawa jata hay\nkoi samjhaye saba ko k chale Loo ki tarha\n\nKoi dewana uthey khaak uraney k liye\naaj bhe dasht hain phailey hue bazuu ki tarha\n\niss bhare shaher main karta hon hawa se batain\nPaao'n parta hay zameen per mera aaho ki tarha\n\nShabnami haath barhaao k khule darwaza\nbin khile phool k zinda'n main hon khoushboo ki tarha\n\nchahatey hain jo Muzaffar gham-e-hasti se faraar\nbeth jayen jo garha khod k sadho ki tarha"}