{"subject": "Bestandhed er rar", "text": "Bestandighed er rar,\nDen Sandhed seer man klar,\nEn Mund kand trykke tet,\nEt Hierte glippe let;\nTit fl\u00f8y et Venskab hen,\nKuns Navnet blev igien.\n\nBestandighed er st\u00e6rk\nI hvert et vigtigt V\u00e6rk,\nDen holder Alting ud,\nKuld, Hede, Regn og Slud,\nDen staaer saa klippe-fast,\nFor store B\u00f8lge-Kast.\n\nBestandighed er kier,\nI Fryd og Sorg is\u00e6r,\nDa ski\u00f8nnes best paa een,\nHvis \u00c6rlighed er reen,\nHvis Hierte lider med,\nI Uheld og Fortred.\n\nBestandighed er ski\u00f8n,\nDens \u00c6re-Krands er gr\u00f8n,\nDens V\u00e6sen er min Lyst,\nDens Tempel er mit Bryst,\nDer offrer Hiertet sig,\nTil den, der elsker mig."}