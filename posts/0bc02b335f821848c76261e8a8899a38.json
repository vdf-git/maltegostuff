{"subject": "Svinet og Anden", "text": "H\u00f8nen gaar saa vever og ren\nog nipper til Gaardens Rendesten;\nv\u00e6rre snadrer i P\u00f8len Anden,\nden og Svinet ligne hinanden,\nde tr\u00e6de op midt i Trug og Fad\nog v\u00e6lte sig i deres egen Mad.\n\nSvinet pl\u00f8jer i Muld med sin Tryne,\nda kommer saa mangen en Orm tilsyne;\ndet er Jagt efter Andens Smag,\nSvinet gaar for, og Anden bag,\nde tage det ej med Retterne n\u00f8je,\ndet kan man kalde at h\u00f8ste og pl\u00f8je!"}