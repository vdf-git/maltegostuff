{"subject": "Kunstner-Existens", "text": "Der paa de onde Urters Boulevard\nder grunder man sin Velstand i en Fart;\nman holder Vogn og lader sig misunde\ni et Pal\u00e6 med Kvinder, Kunst og Hunde.\n\nMan h\u00e6fter i sin Regnskabsbog et Folie,\nhvor der kun staar om B\u00f8rs og Baisse i Olie,\nhar Ungdom, Sk\u00f8nhed og til Tegn paa Standen\nen let Skavank som Byron og som Fanden.\n\nDer paa de onde Urters Boulevard\nbor Sk\u00f8nhedsdyrkere af kostbar Art.\nOg var jeg ikke \u00e9n fra alle Kanter\n\nudst\u00f8dt, ford\u00f8mt og redelig Poet,\nhvis ej jeg var Diogenes, Profet -\nder gad jeg bygge flot som Alexander."}