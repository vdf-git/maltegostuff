{"subject": "Da hun var bortreist", "text": "O! hvor er Glimt af Tr\u00f8st? Omsonst mit \u00d8ie\n    Igiennem Taarer stirrer mod det H\u00f8ie!\nEn venlig Straale nylig Skyen br\u00f8d;\n    Hvor er den? Ak! dens F\u00f8dsel var dens D\u00f8d.\nMed st\u00f8rre R\u00e6dsel Natten nu mig skr\u00e6kker;\n    Vildt Armene mod Skyggen jeg udstr\u00e6kker,\nAllene vanker jeg med vilde Fied;\n    Kun Sorgen og min Smerte vanker med.\nHvor seent hensl\u00e6be sig de m\u00f8rke Dage!\n    I evig Cirkel Tiden gaaer tilbage!\nEt \u00d8ieblik gaaer langtsomt den forbi.\n    Hvis Hierte sukker lidende deri.\nAar flyve hastig bort, Minuter lige,\n    I Gl\u00e6dens Slummer for den Lykkelige;\nMen, ak! Minutet bliver langsomt Aar\n    For den som blodig mellem Torne gaaer.\nOg ieg har Tiden seet um\u00e6rket ile\n    Som Tanken; jeg har seet Seline smile;\nJeg og har salig dr\u00f8mt mig Vintre bort\n    Som Blun, og t\u00e6nkt mig Evigheden kort.\nMen nu, fra hende skildt, i tvende Dage,\n    Et Aar blev i den f\u00f8rste lagt tilbage;\nEt Sekel i den anden seent henskreed;\n    Den tredie mig alt er Evighed.\nO! D\u00f8den kun vil ende denne Kummer;\n    Den f\u00f8rste Tr\u00f8st er i min sidste Slummer.\nMin Qval, min L\u00e6ngsel vil fort\u00e6re mig,\n    F\u00f8r jeg igien, Seline! skuer dig.\nFlye Glimt af Salighed, bag Evigheder!\n    Kun Daarens vilde Blik forf\u00f8lger eder,\nFor, tryllet af den Redning Haabet spaaer,\n    At martres l\u00e6nger f\u00f8r det reent forgaaer."}