{"subject": "Bladet fra Munden", "text": "Bladet fra Munden!\nDu, som ei tjener, paa H\u00f8i og i Lunden,\nAfguders brogede Vrimmel,\nMen i de Helliges Samfund paa Jord\nFaderens levende Ord:\nSkaber af dig og den stjernede Himmel!\nTidlig og seent lad dig ringe for \u00d8re:\nTal ikke saa, at du glemmer at h\u00f8re!\nGlem ei, at h\u00f8re og lyde er Eet!\nGranskning i Skriften\nTjener til Rustning, men er ei Bedriften!\nSp\u00f8rgsmaal gi\u00f8r ei til de D\u00f8de,\nMen til den Aand, som ei Skrifterne blot\nKiender vidunderlig godt,\nMen ogsaa Dybet i Gr\u00e6ker og J\u00f8de,\nAanden, som alle Guds L\u00f8ndomme kiender,\nVier os ind under Br\u00f8drenes H\u00e6nder,\nNaar deres Amen er Ja til Guds Ord!\nBladet fra Munden!\nDet er med Aanden din Lov-Bog i Grunden!\nOrdet kan du ikke f\u00f8re,\nAanden er Christi Statholder paa Jord,\nHan kan kun f\u00f8re Guds Ord,\nSj\u00e6lene gribe og Hjerterne r\u00f8re!\nGiv ham dit Hjerte og laan Ham din Tunge!\nH\u00f8ie og Lave og Gamle og Unge\nLytte da, som de har Sandheden ki\u00e6r.\nR\u00f8sten kan skingre,\nNaar du kan Bladene paa dine Fingre,\nGi\u00e6lde kan du for en Taler;\nMen hvis ei selv dig bedrage du vil,\nHusk, at det er din Postil,\nSom intet bygger, hvad end den afmaler!\nPen er en Pr\u00f8ver, Man neppe kan miste,\nAltid en Pind dog til Talens Ligkiste,\nTaget paa Tunge, dens Helsot og D\u00f8d!\nBladet fra Munden!\nGlem ei, hvad Tale betyder i Grunden,\nAt det er Hjertet paa Tungen!\nGlemme sig selv over Gavnet, Man gi\u00f8r,\nDet gi\u00f8r Man helst, naar Man t\u00f8r,\nTexten Man l\u00e6ser sig selv kun n\u00f8dtvungen!\nTidlig og seent lad dig ringe for \u00d8re:\nTal ikke saa, at du glemmer at h\u00f8re!\nGlem ei: at h\u00f8re og lyde er Eet!\nTindre som Stjerne,\nEvig paa Himlen, det lyster vor Hjerne,\nJubler, naar Daniel vinker;\nRenses af Herren til Lighed med Ham,\nB\u00e6re Hans Kors og Hans Skam,\nVil vi kun n\u00f8dig og synes, det sinker!\nTro ham dog ikke, den Helvedes Frister!\nSkyer du Korset, og Kronen du mister,\nHvor den dig vented, du kommer for seent!"}