{"subject": "Miri nazar mein khaak, tere aine pe gard hai", "text": "Miri nazar mein khaak, tere aine pe gard hai\nYeh chand kitna zard hai, yeh raat kitni sard\n\nKabhi kabhi to yun laga ke ham sabhi masheen hein\nTamaam shehr mein na koi zan na koi mard hai\n\nKhuda ki nazmon ki kitaab saari kaaynat hai\nGhazal key sher ki tarah har eik fard fard hai\n\nHayaat aaj bhi kaneez hai huzure jabr mein\n10 zindagi ko jeet Ie wo zindagi ka mard hai\n\nUse tabarruqe hayat kahke palkon par rakhun\nAgar mujhe yaqeen ho ye raste ki gard hai\n\nWo jinke zikr se ragon mein daudti thin bijliyan\nUnhi ka haath ham ne chhooke dekha kitna sard hai"}