{"subject": "Christi Manddom", "text": "Hvor blevst du hulde Aand?\nHvor blevst du, Jesu s\u00f8d?\nSom strakte h\u00f8it din Haand\nTil Gud fra Jordens Ski\u00f8d?\nAk! i de svedne Straae\nJeg finder ey dig meer;\nMen hist i Skovens Vraa\nEn Yngling jeg dig seer.\n\nSaa sm\u00e6kker og saa ski\u00f8n,\nI dunkle Skyggers Hegn\nDu vanker om i L\u00f8n\nOg skyer den hede Egn,\nHvor stolte Pharis\u00e6r\nForblinder golde Muld,\nI sit Skarlagen-Ski\u00e6r,\nMed brede Br\u00e6mmer Guld.\n\nDu vandrer, Yngling ski\u00f8n!\nFra denne stolte Pragt,\nTil stille Hv\u00e6lving gr\u00f8n,\nMed ki\u00f8lne Blade takt.\nOg Fuglens muntre Sang\nVed Skyggens hulde Bryst,\nOg B\u00e6kkens B\u00f8lgegang\nSig blander i din R\u00f8st."}