{"subject": "I Gravcapellet", "text": "Hvor Richard L\u00f8vehjerte\nBegravet, man os viste,\nDu st\u00f8tted i Capellet\nDig til hans Kobberkiste.\n\nFra dine unge Kinder\nVar Sundhedsfylden veget,\nOg deres Roser havde\nEn tidlig Kummer bleget.\n\nDu st\u00f8tted dig, som aned\nDu, at den d\u00e6mringsfulde\nGravhv\u00e6lving efterstr\u00e6bte\nDit Hjerte med sin Kulde.\n\nSom om den tappre Fyrste\nDin Uskyld maatte kjende,\nOg ridderlig mod D\u00f8den\nFor dig sin Bue sp\u00e6nde.\n\nMen han er selv beseiret\nOg fanget af din Fiende -\nTomt h\u00e6nger nu hans Harnisk\nOg stumt hans Horn derinde."}