{"subject": "STADEN GLITTRADE", "text": "Staden glittrade p\u00e5 avst\u00e5nd, och \njag stannade. Det var s\u00e5 vackert med\nanl\u00e4ggningar och terrasserade tr\u00e4dg\u00e5rdar,\nliksom vattengenomlyst, och jag s\u00e5g allt\nmycket tydligt. Jag t\u00e4nkte p\u00e5 de stora st\u00e4derna\nmed katedraler, och hembygdsmuseerna p\u00e5 \nlandsorten i Sverige, och \u00e4lggr\u00e4set som doftade\ns\u00e5 starkt, och jag mindes hur f\u00e4st jag hade varit\nvid den lilla katten med de fl\u00e4ckiga tassarna som\nsprang bort och hur jag hade saknat den.\nJag s\u00e5g mig om och n\u00e5gon gr\u00e4t, jag kunde \ninte beakta det. Staden var av genomskinligt glas.\nJag stod d\u00e4r. Jag s\u00e5g min dominerande k\u00e4rlek.\nAv p\u00e4rlor skimrande. De svarta svanarna. Kalcedon.\nJag f\u00f6rs\u00f6kte locka p\u00e5 den lilla katten. Allt glittrade.\nJag tvekade, jag visste allt, jag skulle\ninte komma tillbaka."}