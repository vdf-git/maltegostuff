{"subject": "Valget", "text": "Kom, danske Folk! T\u00f8rkl\u00e6det over N\u00e6sen!\nDen Rettighed, hvorefter du har sukket,\nGj\u00f8r at du nu maa holde \u00d8iet lukket,\nOg i dit Valg ei v\u00e6re altfor kr\u00e6sen.\n\nNu nytter ingen Pusten, ingen Bl\u00e6sen!\nTil Bedstemoders D\u00f8r har jeg dig trukket -\nDer har du Br\u00f8d og Salt og Afskedshugget -\nNu, Blindebuk, v\u00e6r et fornuftigt V\u00e6sen!\n\nGrams nu saa godt du kan! Her er jeg, Gamle!\nNei her! Pippip! saa brug dog dine H\u00e6nder,\nDu kan jo frit til alle Sider famle.\n\nTag dig iagt! Her staaer et kostbart Stykke!\nOg her er Lyset, husk dig, at det br\u00e6nder -\nHvad greb du der? Ih, fy for en Ulykke!"}