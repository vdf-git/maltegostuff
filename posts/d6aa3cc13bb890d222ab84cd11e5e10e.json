{"subject": "Marketenderens Vise fra den store Krig", "text": "Og alle de tapre elsker jeg,\njeg vil mit Hjerte ej skjule,\njeg elsker dem uden at g\u00f8re Skel\nbaade de blaa og de gule.\n\nOg Musketerene elsker jeg,\nmin Nutids Musketerer,\nsaavel Rekrut, som Veteran,\nMenig og Officerer.\n\nOg alle Husarer elsker jeg,\nog Luftkrigens ny Husarer\nog Pionerer i Jordens Dyb\noe alle en Verdenskrigs Farer.\n\nOg Artilleri og Kavalleri,\ndem alle maa jeg love.\nOg mangen Nat i en Skyttegrav\nvil jeg med Tommyer sove.\n\nJeg elsker enhver, er han tysk eller fransk,\nfra Genua eller fra Schidam;\njeg elsker Serber, Britte og Tzek,\njeg elsker Mennesket i ham.\n\nJa lige k\u00e6r, hvad dets Hjemstavn er,\nog hvor det gik til Pr\u00e6sten.\nMennesket har for mig sit V\u00e6rd,\ner Mennesket sundt for Resten.\n\nThi F\u00e6dreland og Religion\ndet er kun et Kl\u00e6dningsstykke.\nKl\u00e6det til Side, at jeg i Favn\nkan de n\u00f8gne Mennesker trykke.\n\nEt Menneske er jeg, og Menneskehed\njeg giver mig hen med Gl\u00e6de,\nog kan du ej betale straks,\ner ogsaa Kridt til Rede.\n\nDen gr\u00f8nne Krans foran mit Telt\nt\u00f8rster af Sol og Brynde,\nog i Dag vil jeg sk\u00e6nke Malvasia\naf en frisk anstukken T\u00f8nde."}