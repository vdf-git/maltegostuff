{"subject": "Jeg gaaer i fare, hvor jeg gaaer", "text": "Jeg gaaer i fare, hvor jeg gaaer,\nMin siel skal altid t\u00e6nke,\nAt satan allevegne staaer\nI veyen med sin lenke,\nHans skiulte helved-brand,\nMig let forvilde kand,\nNaar jeg ey paa min skandse staaer,\nJeg gaaer i fare hvor jeg gaaer.\nJeg gaaer i tr\u00e6ngsel, hvor jeg gaaer,\nMod synden skal jeg stride,\nOm Gud med korsets riis mig slaaer,\nDet skal jeg taalig lide,\nTidt ingen vey jeg seer,\nHvor jeg kand vandre meer,\nNaar modgangs taage om mig staaer.\nJeg gaaer i trengsel hvor jeg gaaer.\nJeg gaaer til d\u00f8den, hvor jeg gaaer,\nOg veed mig ikke sikker,\nEy nogen dag og time, naar\nHan har mig alt i strikker,\nEt lidet aandefang\nKand ende all min gang,\nAt jeg i evigheden staaer,\nJeg gaaer til d\u00f8den, hvor jeg gaaer.\nJeg gaaer blant engler, hvor jeg gaaer,\nDe skal mig vel bevare,\nSlet intet satans magt formaaer\nI saadan himmel-skare,\nBort verdens suk og sorg;\nJeg gaaer i engle-borg,\nTrods nogen r\u00f8rer mig et haar,\nJeg gaaer blant engler, hvor jeg gaaer.\nJeg gaaer med Jesu, hvor jeg gaaer,\nHan har mig ved sin side,\nHan skiuler mig med sine saar,\nOg hielper mig at stride,\nHvor han sin fodspor lod,\nDer s\u00e6tter jeg min fod,\nTrods all den deel mig ilde spaaer,\nJeg gaaer med Jesu, hvor jeg gaaer.\nJeg gaaer til himlen, hvor jeg gaaer,\nFrimodig da mit hierte,\nKun did, hvor du en ende faaer\nPaa all din synd og smerte,\nBort verdens lyst og pragt,\nTil himlen staaer min agt,\nAll verdens eye jeg forsmaaer,\nJeg gaaer til himlen, hvor jeg gaaer."}