{"subject": "Tr\u00f8st [Du er bestandig kummerfuld]", "text": "Du er bestandig kummerfuld,\nMin Ven, det er ei ret.\nMan kan paa dine \u00d8ine see,\nNu har Du atter gr\u00e6dt.\n\n\u00bbOg har jeg atter eensom gr\u00e6dt,\nDet er min egen Sag,\nLad Taaren flyde, naar den vil,\nDen lindrer Sorg og Nag.\u00ab\n\nH\u00f8r dine glade Venners Raad,\nKom til os; her er Ro!\nOg har Du ogsaa meget tabt,\nDit Tab du os fortro\n\n\u00bbO sv\u00e6rm I kun! I ane ei\nHvad mig har qvalfuld gjort.\nGud veed! jeg har vel intet tabt,\nSkj\u00f8ndt Savnet er saa stort.\u00ab\n\nNuvel! klynk ikke som et Barn,\nFrisk str\u00f8mmer jo dit Blod!\nAf Kr\u00e6fter har du meer end nok\nBrug til Bedrift dit Mod.\n\n\u00bbO kunde jeg erhverve det?\nI daarlig mig forstaae.\nDet er saa h\u00f8it, det er saa skj\u00f8nt,\nSom Stjernen i det Blaae.\u00ab\n\nForlanger du da Stjernerne?\nTil Pragt er de kun sat.\nOg henrykt vi mod Himlen see\nDen stjerneklare Nat.\n\n\u00bbJa henrykt seer jeg ogsaa op\nOm Dagen, til min Tr\u00f8st;\nLad mig da gr\u00e6de Natten bort,\nSaal\u00e6nge jeg har Lyst.\u00ab"}