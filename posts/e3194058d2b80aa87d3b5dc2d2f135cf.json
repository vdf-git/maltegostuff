{"subject": "Duniya Mein Kaun", "text": "Duniya mein kaun kaun na yak baar ho gaya,\nPar munh phir is tarf na kiya us ne jo gaya.\n\nPhirti hai meri khaak saba dar-b-dar liye,\nAi chashm-e-ashkbaar yeh kya tujh ko ho gaya.\n\nAagah is jahaan mein nahin ghair be khudaan,\nJaaga wahi idhar se jo mund ankh so gaya.\n\nTufaan-e-Noah ne to dubai zamin faqt,\nMain nang-e-khalq saari khudaai dabo gaya.\n\nBarham kahin na ho gul-o-bulbul ki asshti,\nDarta hun aaj baagh mein woh tund khu gaya.\n\nWaiz kise darawe hai yom-ulhisab se,\nGiriya mera to naama-e-aamal dho gaya.\n\nPhulenge is zabaan mein bhi gulzar-e-maarfat,\nYaan main zamin-e-sheir mein yeh tukhm bo gaya.\n\nAya na aitdaal par hargiz mazaaj-e-dahar,\nMain garche garm-o-sard-e-zamana samo gaya.\n\nAi Dard jis ki ankh khuli is jahan mein,\nShabnam ki tara jaan ko apni woh ro gaya."}