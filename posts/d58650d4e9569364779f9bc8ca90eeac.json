{"subject": "Paa Spidsen af St. Gottard", "text": "St\u00f8vet tav; og det sidste, det svageste Lisplen af B\u00e6kken\nTabte sig under min Fod.\nSkabningen lytted til Skaberens Gang; med tilbedende Taushed\nRullede Kloden i zittrende Hvirvel\n        Under hans Fod.\n\n\u201eHellig! hellig! I Stjerner! o b\u00e6ver det med mig! men tier,\nTier det evige Navn!\nStammer det ikke! thi n\u00e6r er den Helliges festlige R\u00e6dsel.\nHellig! o hellig! uendelig! evig!\n        Hellig! \u2014\"\n\nOrdet d\u00f8de; men Aanden igienf\u00f8dt levende svang sig,\nL\u00f8st af Begrebernes Baand,\nN\u00e6rmere Gud i den voxende Glands. Den Eviges Almagt\nFavned i Glandsens omhyllende Straaler\n        Ordenes Siel."}