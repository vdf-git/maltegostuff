{"subject": "The Lass O' Isla", "text": "'Ah, Mary, sweetest maid, farewell!\nMy hopes are flown, for a 's to wreck;\nHeaven guard you, love, and heal your heart,\nThough mine, alas, alas! maun break.'\n\n'Dearest lad, what ills betide?\nIs Willie to his love untrue?\nEngaged the morn to be his bride,\nAh! hae ye, hae ye, ta'en the rue?'\n\n'Ye canna wear a ragged gown,\nOr beggar wed wi' nought ava;\nMy kye are drown'd, my house is down,\nMy last sheep lies aneath the snaw.'\n\n'Tell na me o' storm or flood,\nOr sheep a' smoor'd ayont the hill;\nFor Willie's sake I Willie lo'ed,\nThough poor, ye are my Willie still.'\n\n'Ye canna thole the wind and rain,\nOr wander friendless far frae hame;\nCheer, cheer your heart, some other swain\nWill soon blot out lost Willie's name.'\n\n'I 'll tak my bundle in my hand,\nAn' wipe the dew-drop frae my e'e;\nI 'll wander wi' ye ower the land;\nI 'll venture wi' ye ower the sea.'\n\n'Forgi'e me, love, 'twas all a snare,\nMy flocks are safe, we needna part;\nI 'd forfeit them and ten times mair\nTo clasp thee, Mary, to my heart.'\n\n'How could ye wi' my feelings sport,\nOr doubt a heart sae warm and true?\nI maist could wish ye mischief for 't,\nBut canna wish ought ill to you.'"}