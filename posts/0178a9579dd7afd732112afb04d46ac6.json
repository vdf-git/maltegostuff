{"subject": "I eder selv paaminde", "text": "I eder selv paaminde,\nSom tugte med Guds Ord,\nDa skal og Tr\u00f8st I finde,\nSom den i Himlen boer,\nDa vil jer Aanden l\u00e6re,\nI Gud er til Behag,\nDa skal I Kronen b\u00e6re\nPaa Salighedens Dag!\nJa, n\u00f8jes med Guds Naade,\nTaalmodige i N\u00f8d,\nI Tr\u00e6ngsel, Vee og Vaade,\nI Baand og Slag og St\u00f8d,\nI Arbeid, Flid og M\u00f8ie,\nStaaer altid som paa Vagt!\nTil alskens Ondt at d\u00f8je\nGav Christus eder Magt!\nI aldrig L\u00f8n forlange!\nGuds Kraft er eders Sold!\nOg v\u00e6rer aldrig bange,\nNaar I har Troens Skjold!\nEt Haars-Breed ei I vige\nFra hvad for Gud er sandt!\nDa kan og Trods I sige\nMed Fynd til L\u00f8gn og Tant!\nHvad \u00c6re og Van\u00e6re\nMan l\u00e6gger eder paa,\nI skal som Smaating b\u00e6re,\nGud pr\u00f8ver eder saa!\nDet uforskyldte Rygte,\nHvor f\u00e6lt det lyde kan,\nEi mere I skal frygte,\nEnd Skygge-Spil i Vand!\nOm L\u00f8gnens Br\u00e6nde-M\u00e6rke\nMan vil paa eder slaae,\nI kan dog lige st\u00e6rke\nI Sandheds Rustning staae!\nI hugges og I st\u00f8des,\nMen holder godt det ud,\nOm end I daglig d\u00f8des,\nI lever dog med Gud!\nHar I just ei saa lige\nHver Time dagligt Br\u00f8d,\nI gi\u00f8r dog Mange rige,\nOg Gavmildhed er s\u00f8d,\nOg Aanden Jer vil l\u00e6re,\nFor ingen Ting, omsonst,\nI Sorgen glad at v\u00e6re;\nDet er en Guddoms-Konst!\nVor Mester os hernede\nHar laant sin Vandrings-Stav,\nEi lovet Fugle-Rede,\nEnd sige R\u00e6ve-Grav;\nMen Svende! t\u00f8r I bolde\nKun f\u00f8lge Herrens Spor,\nMed Ham I Alt beholde\nI Himmel og paa Jord!"}