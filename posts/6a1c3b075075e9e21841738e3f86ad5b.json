{"subject": "R\u00e6ven", "text": "R\u00e6ven lister sig til sin Hule:\nNu er det nok Tid, at jeg maa mig skjule;\ni \u00d8sten glimter alt Dagens Spor.\nSaa smutted den ned i den sorte Jord;\nder skrege og gr\u00e6d med arrige Tunger\nde smaa r\u00f8dhaarede R\u00e6veunger.\n\nI Middagens Hede de fik dog Lov,\nat lege lidt ved den k\u00f8lige Skov.\nMen R\u00e6vemoderen spejdede rundt,\nat Ingen skulde forvolde dem Ondt;\ntil Jorden hun lyttende \u00d8ret pressed,\nmens Ungerne valsed omkring i Gr\u00e6sset."}