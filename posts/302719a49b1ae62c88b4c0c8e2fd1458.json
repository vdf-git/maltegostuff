{"subject": "Poenitenten. Et Fragment", "text": "Hvis var den tunge, velsignende Haand, som ber\u00f8rte mit \u00d8ye,\nVandrere? \u2014 ligner han Jordens Gud, som han stod for sin Skaber -\nHellig, og herlig \u2014 et Aftryk af ham, fra hvis H\u00e6nder han udsprang?\nEr han i Adf\u00e6rd og Gang, som St\u00f8vets usmittede Broder,\nEngang \u2014 ak engang var, da han tilbad ved Euphrats Bredde? -\nSiger mig: seer i hans Fodspor endnu? \u2014 Velsigner han Jorden? -\nSv\u00f8mmer han langsom og smilende bort i r\u00f8dmende Straaler?\nTung var hans Haand af Midlerens Lyst af Forj\u00e6ttelsens Fylde -\nDrukken af Gl\u00e6de bortsank jeg i B\u00f8n, og slumrede Lov-Sang\nSee da nedfaldt et Sl\u00f8er af Purpur, og skjulte Naturen -\nHimmel og Hav og den spraglede Jord l\u00f8b i et for mit \u00d8ye -\nSangerens R\u00f8st, og den sv\u00e6rmende St\u00f8y af bekymrede Tr\u00e6lle,\nSagtnedes meer og meer og taug \u2014 I en bundl\u00f8s Afgrund\nSvimlende Sj\u00e6len, og famlede for sig, og s\u00f8gte sin Frelser -\nHenrykt fornam den hans Glimt, og forfulgte med Jubel hans Gjenskin\nVandrere! \u2014 seer i hans blegnende Glands? \u2014 thi jeg f\u00f8ler, han var det"}