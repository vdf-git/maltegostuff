{"subject": "Kj\u00f8returen", "text": "Du, Moppe, er Prins, og jeg er din Kudsk;\ni Hatten jeg har en Persilledusk,\nsaa kj\u00f8re vi ud i Byen, skal Du vide,\nden dejligste Sabel jeg har ved min Side;\nDu sidder i Kassen som i en Kareth -\nDa skulde man Moppes Ansigt set.\n\nSpadille alt noget til Aarene var;\nhan t\u00e6nkte: gid Pokker v\u00e6re din Nar!\nSom Kudsken smurte paa Hestene kj\u00e6k,\nsig listede Moppen sagte v\u00e6k;\nmen Drengen kj\u00f8rte omkring paa Pladsen,\nhan troede, at Moppen sad i Kassen."}