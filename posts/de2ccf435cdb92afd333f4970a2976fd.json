{"subject": "Jeg gik mig ud en Sommerdag at h\u00f8re", "text": "Jeg gik mig ud en Sommerdag at h\u00f8re\n Fuglesang, som Hjertet kunde r\u00f8re\n I de dybe Dale\n Mellem Nattetgale,\n Og de andre Fugle smaa som tale.\n\n Hvor Fugle boe i gr\u00f8nne B\u00f8ge-Sale\n Sang i Gry og Sang i Aften-Svale\n Liflig, fin at h\u00f8re,\n Tryllede mit \u00f8re,\n Kunde dog i mig ei Hjertet r\u00f8re.\n\nJeg gik mig ind en Vinterdag at h\u00f8re\n Kirkesang, som Hjertet kunde r\u00f8re\n I de dybe Dale,\n Hvor i Aften-Svale\n Engle vinke, som de vilde tale.\n\n  Med Orgel-Klang der st\u00f8dtes i Basuner,\n Choret sang i Takten efter Runer,\n Mig med Kinder blege\n Ingen Tone-Lege\n Kunde i mit Hjertes Grund bev\u00e6ge.\n\n  Jeg laae paa Kn\u00e6, hvor Herrens R\u00f8st gienlyder\n Taushed dyb en B\u00f8nlig Stemme bryder\n Stiger op og throner\n Kirken giennemtoner,\n Hilser Mand af Muld fra sin Forsoner.\n\n Fra Natten da han er forraadt og bryder\n Livets Br\u00f8d til D\u00f8dens Folk det lyder:\n Tager det som bydes\n Legem mit som brydes,\n Og mit Blod som jer til Gavn udgydes.\n\n  Da fik jeg i mit stille Sind at h\u00f8re\n Fuglesang, som Hjertet kunde r\u00f8re\n I de dybe Dale\n Himlens Nattergale\n Slog i Chor, som Engle smaa, der tale."}