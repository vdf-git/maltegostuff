{"subject": "Gud Fader i Himlen, hvor er Du dog god!", "text": "Gud Fader i Himlen, hvor er Du dog god!\nJeg f\u00f8ler dit Aandedrag gjennem mit Blod.\nDu l\u00f8fter, Du leder, beskjermer og gl\u00e6der,\nDit Smiil er selv i de Taarer, jeg gr\u00e6der.\nHvor Verden er deilig, og Mennesket med!\nJa, Ordet, som skabte, er Kj\u00e6rlighed!\nJeg lever, jeg jubler, min Fryd er saa stor,\nAt jeg i Dig paa en Evighed troer;\nOg var selv mit Liv kun den flygtende Stund,\nDet var dog et Kys af din Fadermund."}