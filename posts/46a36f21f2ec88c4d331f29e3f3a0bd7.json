{"subject": "Ser Du, hvor med Nattens", "text": "Ser Du, hvor med Nattens\nSkygger Lyset k\u00e6mper,\nMedens B\u00f8lgen lemper\nPaa Stranden sit Slag; -\nSaadan, medens Hjertet\nSine Luer d\u00e6mper,\nTankens Klarhed k\u00e6mper\nSig frem imod Dag.\n\nKom og r\u00e6k mig Haanden!\nBedst, naar f\u00f8rst man kender\nAlt, hvad Livet sender\nAf Ondt og af Godt.\nNu kan trygt vi vandre\nSammen som to Venner;\nBedst, naar f\u00f8rst man kender,\nHvor fejl man har traadt!\n\nF\u00f8ler Du, hvor k\u00f8lig\nGryets Aande vifter\nOver Hjertets Rifter\nMed Helsen og Fred?\nSe, jeg staar besk\u00e6mmet,\nTier om Bedrifter\nMellem Fjer og Vifter\nOg blues derved.\n\nMorgnens kyske Dronning\nMed det Sl\u00f8r, hun s\u00e6nker,\nHer min Andagt sk\u00e6nker\nNaadig Geh\u00f8r,\nMens min Attraa, lig en\nD\u00f8dsd\u00f8mt under L\u00e6nker,\nKn\u00e6ler ned og s\u00e6nker -\nSit Hoved og d\u00f8r."}