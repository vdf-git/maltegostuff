{"subject": "Paamindelse [Det Blaat, som kaldes Himmelblaat]", "text": "Det Blaat, som kaldes Himmelblaat,\nDen Jordklump, denne Haandfuld Vand,\nDet Vr\u00f8vlerie af Uforstand,\nEt Par Pedanter kalde ondt og godt -\n\nO dette jammerlige Tidsfordriv!\nDet kan du gabe paa? Saa smaat\nIndsuger du en Dr\u00f8m, man blot\nAf Dumhed falder paa at kalde Liv?\n\nO noget andet maa der v\u00e6re til!\nMed T\u00e6nkningen fik jeg vel ikke Hul\nPaa dette Forh\u00e6ng, Ild i dette Kul -\nThi T\u00e6nkningen er selv et daarligt Spil -\n\nO dersom Alexander leved nu\nHan rakte mig sit Sv\u00e6rd \u2014 og jeg \u2014 Men see:\nDer skrider D\u00f8den med sin Lee\nHan veed at hugge Knuden rask itu! -"}