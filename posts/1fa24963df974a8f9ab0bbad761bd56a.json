{"subject": "Din Jubel-Festdag hengled taus og stille", "text": "Din Jubel-Festdag hengled taus og stille:\nDen hilstes ei med Klang af kj\u00e6re Stemmer -\nDu selv har skjult den. Dog jeg glad fornemmer\nDens H\u00f8itidsklang, dens Jubeltoner milde.\n\nDit V\u00e6sens Harmonie, fra Du var lille\nTil denne Stund, i Sj\u00e6lens Dyb jeg gjemmer.\nSelv naar jeg alle andre Toner glemmer,\nJeg h\u00f8rer dine Dages Sangv\u00e6rk spille.\n\nDet toner som en Str\u00f8m af Sj\u00e6leb\u00f8lger,\nHvori sig aldrig Grundaccorden d\u00f8lger -\nDen Kj\u00e6rlighed, som voxer i \u00c6oner.\n\nOg som Hymneklang af hine Toner,\nHvori din Sj\u00e6l med Gud paa Jorden taler,\nDin Engel mig dit V\u00e6sens Billed maler."}