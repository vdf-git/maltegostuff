{"subject": "Der gik et Par Elskende", "text": "Der gik et Par Elskende paa Vejen og sang,\nMellem t\u00e6tte G\u00e6rder befriende det klang;\n   Ingen Udsigt aaben -\n   Landet kaldt i Vaaben -\n   Pesten fo'r med Sv\u00f8ben om:\n   den Sang, den glade Sang,\n   Befriende den kom!\n\nDer leged en B\u00f8rneflok i Hulvejens Spor,\nMellem m\u00f8rke Skr\u00e6nter l\u00f8d B\u00f8rnestemmers Kor;\n   Hver en Udsigt lukket -\n   Ild paa Arnen slukket -\n   Hytten rummed kun \u00e9n G\u00e6st:\n   D\u00f8d laa Fa'r og syg laa Mo'r,\n   I Hytten var der Pest.\n\nDer gik et Par Elskende paa Vejen og sang,\nMellem m\u00f8rke Skr\u00e6nter l\u00f8d B\u00f8rnelatters Klang,\n   Altid Udsigt aaben -\n   Strakt de blanke Vaaben -\n   Spirer bag ved D\u00f8dens H\u00e6l:\n   O den Sang, den glade Sang,\n   Hvor l\u00f8d den i min Sj\u00e6l!"}