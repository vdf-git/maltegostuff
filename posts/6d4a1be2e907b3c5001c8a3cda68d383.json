{"subject": "Josef i F\u00e6ngselet", "text": "Der sad en Svend i det sorte Hul,\nFor synde, det vilde han ikke;\nKong Pharao sv\u00f8mmed i S\u00f8lv og Guld,\nHans Lyst var at \u00e6de og drikke.\nHans Kok og Sk\u00e6nker var store M\u00e6nd,\nAf dem fik han Vinen og Kagen,\nOg Roes med Rente fik de igien\nNaar rigtig de rammede Smagen.\nHvormed de synded, det veed Man ei,\nMen Begge de faldt i Unaade,\nOg Begge vandred den samme Vei\nTil F\u00e6ngsel i Vee og i Vaade.\nDet samme F\u00e6ngsel de sattes i\nSom han, der for Dyden leed ilde,\nMen ham Vorherre stod kraftig bi,\nHans Naade kan Alting formilde.\nDen Fangefoged var barsk i Hu\nOg bister, det kan man nok vide,\nDog stundum r\u00f8rer det Steen endnu,\nNaar Ungdom og Uskyld de lide.\nTil Tr\u00e6l var Josef uskyldig solgt\nAf Br\u00f8dre med Avind i Sinde,\nOg hun, som havde hans L\u00e6nker voldt,\nHun var den ublueste Kvinde.\nDen Fangevogter var Josef god,\nBetroed ham N\u00f8glerne mange,\nHan \u00e6ndsed ei hvor han gik og stod,\nFor Lykke der var med den Fange.\nTit gaaer til Hove det op og ned,\nDer Naaden har hundrede Nykker,\nOm Hofmand sunket Man sjelden veed,\nOm druknet han er eller dykker.\nDen Fangefoged maa v\u00e6re snu,\nSom saadanne Veirhaner gi\u00e6ste,\nTil Josef derfor han sagde nu:\nOpvart mig de Folk paa det Bedste!\nDe h\u00f8ie Herrer var reent forknyt,\nDe havde urolige Dr\u00f8mme,\nDe frygted saare hver Morgens Nyt,\nDem kunde hver Time ford\u00f8mme.\nGod Morgen! sagde ung Josef blid,\nHans Blik var som Kilden i \u00d8rke,\nI Herrer! hilser den lyse Tid!\nHvi er eders Miner saa m\u00f8rke?\nAk, svared Begge, vi dr\u00f8mde s\u00e6rt\nOg veed ei hvad det skal betyde.\nVelan, han sagde, jeg lidt har l\u00e6rt,\nVil for eder Hovedet bryde.\n\n13. \nDa tog den Ski\u00e6nker til Orde brat:\nSaa samle du nu dine Tanker!\nJeg dr\u00f8mde fulds\u00e6rt om Viin i Nat,\nOm Druer paa blomstrende Ranker.\nMed Kongens B\u00e6ger som f\u00f8r jeg stod,\nMig trylle end Rankerne trende,\nI B\u00e6geret pressed jeg Drueblod,\nOg gav det saa Kongen ih\u00e6nde.\nTil Lykke, Herre, var Josefs Svar,\nDin Lykke sig vender saa fage,\nDin Konges Naade paany du har,\nNaar Rankerne gi\u00f8res til Dage.\nMen h\u00f8r nu, Herre, min Saga kort:\nJeg er ikke kommet af Tr\u00e6lle,\nFra F\u00e6drelandet Man stjal mig bort,\nOg Synd har jeg ei at undgi\u00e6lde;\nNaar h\u00f8it du kommer igien paa Straa,\nDin Tjener du ki\u00e6rlig bet\u00e6nke,\nLad ham som vilde dig Lykken spaae,\nEi ligge uskyldig i L\u00e6nke!\nNu fatted Mod og den Overkok\nAt lade sig Dr\u00f8mmen udtyde,\nOm Kurve trende med Kager Nok\nTil Kongeligt Taffel at pryde.\nHan bar de Kurve paa Hoved sit,\nDe skinned saa kridende hvide,\nMen Luftens Fugle de hakked frit,\nBetydningen fik han at vide!\nUng Josef kunde det forudsee,\nOg Smiger ham kunde ei gavne,\nHam Galgen vented om Dage tre,\nDet gottede Krager og Ravne!\nSom Josef spaaed, saa gik det Alt,\nOg Ski\u00e6nkeren kom i sit Stade,\nMen flux af Minde ham Josef faldt,\nPaa Hofm\u00e6nd sig Ingen forlade!\nPaa Een dog Josef forlod sig mest,\nSom h\u00f8iere er end de Store,\nOg mindes Smaafolk dog allerbedst\nSom idelig det er at spore.\nDet er Vorherre i Himmerig,\nSom alle Ting haver at raade,\nVel bie lader Han tit paa Sig,\nDesmere dog voxer Hans Naade!\nDet vared l\u00e6nge, to hele Aar,\nF\u00f8r Josef blev n\u00e6vnet til Hove,\nThi der for Viisdom det altid gaaer\nAt vinde ved Intet at vove!"}