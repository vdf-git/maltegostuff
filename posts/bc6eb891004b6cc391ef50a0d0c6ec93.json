{"subject": "V", "text": "Du maa da v\u00e6nne dig til Ensomhed i Tide,\nmit stakkels gale Hj\u00e6rte, som aabned dig og slog,\nsom elskede saa slet, men godt forstod at lide.\nDu maa nu v\u00e6nnes til! Og m\u00e6rk dig: ingen Bog,\n\nej Flid, ej Nattevaagen kan skaffe L\u00e6gedom.\nDer forestaar et Dagv\u00e6rk, det dr\u00f8je og sv\u00e6re\nfor et fork\u00e6let Barn, der aldrig kunde l\u00e6re\nat vente \u00f8rkesl\u00f8st paa Syner, som ej kom.\n\nOg dog, mit Hj\u00e6rte, ak, naar et Par D\u00f8gn er omme,\nog du gaar hen et Sted for at se hende komme,\nda venter du forladt paa den ensomme Bred.\n\nDet er for dig, hun flyr og flyr til Verdens Ende\nfra Land til Land at s\u00f8ge en Grav, du ej maa kende,\ni en \u00d8rk, hvor man tier og n\u00e6gter dig Besked."}