{"subject": "D\u00e6kker Gud nu Bord i \u00d8rken -", "text": "D\u00e6kker Gud nu Bord i \u00d8rken,\nSom det f\u00f8r i Psalmen l\u00f8d!\nDeler St\u00f8v nu Aande-Styrken?\nSmager Jord nu Himmel-Br\u00f8d?\nJa, thi Han, som St\u00f8vet byder\nTil sit Bord, som Ordet lyder,\nHan er Himmel-Br\u00f8det selv!\nSki\u00e6nkes Viin der nu i B\u00e6ger,\nSom gi\u00f8r Jordens M\u00f8ie let,\nViin, som himmelsk vederkv\u00e6ger,\nSlukker Hjerte-Sorgen ret?\nJa, thi her er Drue-Saften,\nHvoraf Livets Tr\u00e6 fik Kraften,\nDet er Skaber-Ordets Blod!\nJa, vor Drot, som Skaber-Ordet,\nSelv velsigner Br\u00f8d og Viin,\nHerrens R\u00f8st er Sj\u00e6le-Bordet,\nSelv for Engle Spise fiin,\nOrdet dog, som os har vundet,\nTil vort Legems Tarv forbundet\nHar sin Kraft med Br\u00f8d og Viin!"}