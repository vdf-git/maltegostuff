{"subject": "Vor Jesus kan ei noget Herberg finde", "text": "Vor Jesus kan ei noget Herberg finde\nI Bethlehem, sin Konge-Faders By!\nO, gik Kong David da saa reent af Minde,\nAt til hans S\u00f8n er kun i Stalden Ly?\nMaria! ja, du maa vel sukke:\nFor Davids S\u00f8n og Guds\nEn Krybbe kun til Vugge!\nAt \u00c6rens Vei er steil paa Jorde-Rige,\nBlandt alle K\u00e6mper l\u00e6rde David bedst;\nMen dybt at dale, for tilgavns at stige,\nOs l\u00e6rde f\u00f8rst den underfulde Gi\u00e6st,\nSom var med Krybbe-Rum forn\u00f8iet,\nOg ved Guds h\u00f8ire Haand\nNu sidder h\u00f8it oph\u00f8iet!\nAf mig, han siger, l\u00e6rer Ydmygheden,\nDen \u00c6rens Drot, i Stalden barnef\u00f8d,\nOg Navnet v\u00e6rd er H\u00f8ihed ei herneden,\nMod hans, som evig Guddoms-\u00c6re n\u00f8d!\nVil derfor St\u00f8v sig selv oph\u00f8ie,\nTil Hel det synker ned\nI Barne-Gudens \u00d8ie!\nMen vil kun Mand fra dr\u00f8mte Bjerge-Toppe\nNeddale til sin Bedste-Moders Ski\u00f8d,\nOg v\u00e6re for Vorherre en Gr\u00e6shoppe,\nOg troe paa Navnet, som fra Himlen l\u00f8d,\nDa regner Gud det ei saa n\u00f8ie,\nVil til sin h\u00f8ire Haand\nMed Jesus ham oph\u00f8ie!\nSaa kan i Himlen vi et Herberg finde,\nLangt bedre end i Fader-Huus paa Jord,\nNaar S\u00f8nnen os berede vil derinde\nEt Sted, og derfor han til Himmels foer!\nVor Gud i os vil S\u00f8nnen \u00e6re!\nO, huusvildt lad hans Navn\nDa aldrig blandt os v\u00e6re!"}