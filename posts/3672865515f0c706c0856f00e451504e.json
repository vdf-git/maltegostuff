{"subject": "Venner, hvad skal jeg fort\u00e6lle og sige?", "text": "Venner, hvad skal jeg fort\u00e6lle og sige?\nKraget\u00e6er gj\u00f8r mit poetiske Kridt.\nAt jeg fik Ja af en femtenaars Pige -\nDet var saa lige.\nAt jeg i Haanden blev trykket saa blidt -\nBagateller!\nTaushed heller!\nAlslags Henrykkelse er saa forslidt.\n\nViid blot: fortabt, med sv\u00e6rmerske Blikke,\nOver en Kr\u00f8lle i Nakken jeg sad;\nGlemte derover \u2014 I troe mig vel ikke? -\nSpise og Drikke;\nRulled den sammen og skilte den ad;\nR\u00f8dmed stille\nSom den Lille,\nOver et syndigt \u2014 jeg vidste nok hvad.\n\nModeren hvidsked i \u00d8ret paa Vatter:\nKom lad os gaae! Lad dem ene, de to!\nOg de gik bort uden lange Debatter\nFra deres Datter\nKan da vel Nogen t\u00e6nke og troe\nSkulde jeg ikke -\nKom, lad os drikke -\nVar det det hele? \u2014 Lad mig ha'e Ro -"}