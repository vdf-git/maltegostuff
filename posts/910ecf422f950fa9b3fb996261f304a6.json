{"subject": "Her kommer dine Arme Smaa", "text": "Her kommer dine Arme Smaa,\nO JEsu, i din Stald at gaa,\nOply\u00df enhver i Si\u00e6l og Sind,\nAt finde Veyen til dig ind.\nVi l\u00f8be dig med Sang imod,\nOg kysser St\u00f8ved for din Food,\nO salig Stund! O s\u00f8de Nat!\nDa du blevst f\u00f8d vor Si\u00e6le-Skat.\n\nVelkommen fra din Himmel Sal,\nTil denne Verdens Gr\u00e6de-Dal,\nHvor mand Dig intet andet b\u00f8d\nEnd Stald og Krybbe, Kaars og D\u00f8d.\nAld Verden stod i Sathans Pagt,\nDa br\u00f8d vor JEsus frem med Magt,\nOg rev os ud med blodig Haand\nAf alle vore Fienders Baand.\nMen, JEsu, Ach! hvor gaar det til,\nAt dog saa faa bet\u00e6ncke vil\nDend synderlige Ki\u00e6rlighed,\nDer drog dig til vor Jammer ned.\nSaa drag os gandske til dig hen,\nO s\u00f8de fromme Si\u00e6le-Ven,\nAt hver af os saa inderlig\nI Troen maa omfavne dig.\nVi kysser Dig med Suck og B\u00f8n,\nDu Himmel-s\u00f8de Jomfru-S\u00f8n;\nDin s\u00f8de Mund og Rosen-Kind\nHar taget Si\u00e6l og Hierte ind.\nLad Verden ey med ald sin Magt\nOs rokke fra vor Daabes-Pagt,\nMen giv, at ald vor L\u00e6ngsel maa\nTil Dig, til Dig allene staa.\nSaa skal det skee, at vi engang\nBlant alle Helgens Fryde-Klang\nI Himlens s\u00f8de Paradiis\nSkal prise Dig paa Engle Viis.\nHer staar vi nu i Flock og Rad\nOm Dig, vor ski\u00f8nne Hierte-Blad,\nAch hielp! at vi og alle maa\nI Himlen for din Trone staa."}