{"subject": "Hvor er dog Paaske s\u00f8d og blid", "text": "Hvor er dog Paaske s\u00f8d og blid\nFor dem der kiende Naadens Tid\nOg elske Korsets Minde!\nI Jesu aabne Grav vi see,\nAt alle Engle til os lee\nOg Seiers-Krandse binde,\n   Den Dag vor Sag\n   Og Elende fik god Ende;\n   Op af D\u00f8de\nJesus stod i Morgen-R\u00f8de!\nFor vore Synder var Han d\u00f8d,\nFor vor Retf\u00e6rdighed Han br\u00f8d\nDe st\u00e6rke D\u00f8dens Porte,\nAt han opstod, det viser grandt,\nAt selv i Helved overvandt\nDen hvide Helt de Sorte!\n   Den Helt har f\u00e6ldt\n   Fiender vore, stolte, store,\n   Op af D\u00f8de\nJesus stod i Morgen-R\u00f8de!\nHan er opstanden, det er stort,\nThi dermed Han har Ende gjort\nPaa D\u00f8dens Keiser-Rige!\nHan er opstanden, det er godt,\nVor Frelser-Mand er Livets Drot,\nHvo vil os nu bekrige!\n   I Kveld: Farvel,\n   D\u00f8d! vi sige, Grav! tillige,\n   Op af D\u00f8de\nJesus stod i Morgen-R\u00f8de!\nHan er opstanden, det er Nok,\nVor Vei gaaer over Steen og Stok\nTil Paradisets Have,\nVi hjemme har i Livets Land,\nOg Han har viist, Han vil og kan\nOpreise Ki\u00f8d af Grave!\n   Spot, Spee, V\u00e6rk, Vee,\n   D\u00f8dens Fagter, vi foragter,\n   Op af D\u00f8de\nJesus stod i Morgen-R\u00f8de!"}